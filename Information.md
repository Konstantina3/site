# Εκπληκτικό Συμπέρασμα
<p>Ένα από τα πιο ενδιαφέροντα σημεία του μαθήματος, ήταν το τελευταίο βίντεο-κουίζ (Jason Lanier - Learning by Experience and Play). Σε αυτό το βίντεο, ο ομιλητής εξηγεί πως ο εγκέφαλός μας έχει τη δυνατότητα να συνηθίζει πρωτόγνωρες κινήσεις και αναφέρει ως παράδειγμα ένα avatar που χρησιμοποίησε με την ομάδα του στο virtual reality. Σε ένα βιβίο που διάβασα πρόσφατα, με τίτλο " Η Γλώσσα του Σώματος", ο συγγραφέας αναφέρει το ίδιο ακριβώς εκπληκτικό γεγονός με τον Lanier: Ο εγκέφαλός μας και συγκεκριμένα, ο μεταιχμιακός μας εγκέφαλος (αυτός που αντιδρά χωρίς σκέψη - αυθόρμητα -), ευθύνεται για την επιβίωσή μας ανά τα χρόνια. Είναι σαν ένας υπολογιστής που λαμβάνει και αποθηκεύει δεδομένα. Τα νεύρα μας είναι προπροσαρμοστικά για πράγματα και συμπεριφορές που έγιναν ή θα γίνουν. Γι' αυτό, ο εγκέφαλος δεν ξεχνά. Και μου κάνει τρομερή εντύπωση ότι από τον συνδυασμό αυτών των επιστημών (Πληροφορική, Βιολογία, Νευροεπιστήμη) μπορούμε να δημιουργήσουμε καταπληκτικά πράγματα. Άλλωστε, όπως είχε πει και ο Alan Kay, "το να έχουμε γνώσεις άλλων επιστημών, πέρα από τη δική μας, μας κάνει καλύτερους και αποδοτικότερους επιστήμονες."</p>
<p>Στην εισαγωγή μου αναφέρω ότι θέλω να δημιουργήσω μια εφαρμογή με κέντρο τον άνθρωπο. Και μέσα από το μάθημα "HCI" και τα βίντεο-κουίζ, συνειδητοποίησα ότι για να φτάσω στο επιθυμητό μου αποτέλεσμα, αρκεί να διευρύνω τις γνώσεις μου πέρα απο την πληροφορική και να καταφέρω να κατανοήσω τους άπειρους συνδυασμούς που υπάρχουν μεταξύ των επιστημών.</p>
